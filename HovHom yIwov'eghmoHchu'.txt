HovHom, yIwov'eghmoHchu'!
Hap Dayughbogh vISIvqu'.
qo' DungDaq bIjenqu'taH.
chalDaq naghboch bIrurlaH.

ghIq mejDI' meQtaHbogh jul,
DachDI' Doch wovmoHbogh qul,
vaj yI'ang'egh 'ej yIwov,
ram DawovmoHtaH net Sov.

taw HurghDaq Dutlho' lengwI',
Quchqu' ghaH bIwovchu'DI'.
bIDachchugh, pagh leghlaH ghaH,
leghlaHmo', DaH lenglaHtaH.

HovHom, chal HurghDaq SoHtaH,
QorwaghwIjDaq qaleghlaH.
ram bIwov 'e' not Damev,
wovDI' jul, chalvo' DuDev.

DaH lengtaHvIS lengwI' yoH,
taw HurghDaq ghaH DawovmoH.
Hap'e' Dayughbogh wej vIsov,
HovHom, HovHom, reH bIwov.

HovHom, yIwov'eghmoHchu'!
Hap Dayughbogh vISIvqu'.
qo' DungDaq bIjenqu'taH.
chalDaq naghboch bIrurlaH.
HovHom, yIwov'eghmoHchu'!
Hap Dayughbogh vISIvqu'.
